---
uuid: preUnemploymentWriting20190529
title: 準失業雜記
categories:
  - 各式雜記
  - 生活雜記
thumbnail: /img/2019-05-25 準失業雜記/60190299_2297808030439572_1332175950435057664_o.jpg
thumbnailStyles:
  - 'background-position: 0% 18%'
tags:
  - PSO2
  - 失業
  - 雜記
  - ネオディケイドドライバー
date: 2019-05-29 11:15:23
---
![](/img/2019-05-25 準失業雜記/60190299_2297808030439572_1332175950435057664_o.jpg)

# 失業
係，目前工作緊嘅公司因爲funding到期要走人，迷茫嘅我雖然send咗唔少CV出去但好似冇乜offer……唔。不過點都好，慳慳地，係失業後都可以支持兩個多月嘅生活，可以算係休閒地搵工吧。而且聽fd講佢做緊嘅學校會開新位，希望可以入到吧，因爲間學校幾近下，步行大概十幾分鐘到……

![](/img/2019-05-25 準失業雜記/59961602_2297806930439682_7985170847029526528_o.jpg)

# PSO2
終！於！
今日就有新緊急以及專家條件！希望可以新專家條件可以改善下野團嘅質素……13星都算，+30都無嗰啲究竟係點樣有專家條件……簡直迷……
記得今次嘅專家條件出來時開頭好多人都話難，但到呢刻，不得不說新條件比起舊條件好嘅地方係：
 - 需要一定火力
 - 需要識得避招
 - 倒地=無傷害=時間拉長
 - 單人Quest
簡單講就係裝備同技術都要有一定程度，而且單人任務，即係無得好似之前嘅條件咁有其他人可以帶過，變相通關得嘅都係有一定能力嘅人，先不負「專家」之名。不過咁……如果有專家專登拎把12星+0嘅，又真係好難控制到……唉。
但無論如何，希望可以再次體驗到野團假面都可以18分鐘內嘅快感（認真）

![](/img/2019-05-25 準失業雜記/60058382_2297810927105949_1237508682183344128_o.jpg)

# Neo Decade Driver
終於，唔係粉紅色嘅品紅Neo Decade Driver抵達我手。（dedede~dede~~~dedede~dede~~~)，因爲係港魂嘅關係，所以佢係用宅急便（公司名）送嚟我公司地址嘅。不過果不其然，宅急便（公司名）秉承派蘋果貨嘅精神，第一日派唔完就直接送回，唔OT，唔加班，唔超時工作，簡直係香港人當中嘅清泉，瀟灑得不得了——屌，搞到我查單仲諗點解會咁，一Google發現間嘢長期唔夠人手，好多時派貨唔狗時間派就會扮打咗電話無人聽直接回倉……乜撚嘢工作態度……唉，有啲擔心七月嘅Neo Di-End Driver會點……努力啲請個人好嗎？

![](/img/2019-05-25 準失業雜記/60223644_2297806853773023_8486482088403402752_o.jpg)

# 女裝
我記得架……我記得架！我會趁失業期間努力拍多啲存貨架！……應該。新衫應該就無錢買（留錢過冬啊），不過重新組合啲服裝應該仲可以出多幾輯……仲有要努力學曉化妝……唉……

![](/img/2019-05-25 準失業雜記/60354990_2297808117106230_1343456935441072128_o.jpg)

# 繪畫
最近亦開始連畫畫，水準當然係垃圾級（笑）。但做乜都好，我覺得都要開始做啲嘢先，起咗個頭，堅持到落去先有機會成功嘅（雞精MODE）。至於邊度有得睇？請Follow我[Mastodon](https://mstdn.jp/@lenchan139)啦。

![](/img/2019-05-25 準失業雜記/60448038_2297806817106360_3404318093877444608_o.jpg)

# 未來
未諗啊，俾我放半個月break先好嗎？

![](/img/2019-05-25 準失業雜記/59905974_2297809683772740_2654385717022556160_o.jpg)

# 更多嘅囡囡相
[ファントムナイツで勝負だ！](https://photo.tto.moe/2019-05-11-ファントムナイツで勝負だ/)