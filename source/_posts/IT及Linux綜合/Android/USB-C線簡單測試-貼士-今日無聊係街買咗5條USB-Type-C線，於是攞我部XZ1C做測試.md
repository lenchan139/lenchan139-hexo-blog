---
title: '[USB-C線簡單測試+貼士]今日無聊係街買咗5條USB Type-C線，於是攞我部XZ1C做測試'
tags:
  - Android
  - Type-C
  - 測試
  - Type-C線
  - XZ1C
  - Xperia Z1 Compact
categories:
  - IT及Linux綜合
  - Android
date: 2018-01-23 23:11:42
---

## 前言：

Type-C，多麼美妙嘅垃圾標準。支持正反插，又支持QC，更有唔少開始支援快充（QC, Quick Charge），能夠使支援QC嘅電子設備以更大嘅電流嚟叉電，以節約大家嘅寶貴時間。於是，問題嚟啦，以前電流咁細，而家大咗，會唔會大到一個程度喺，有機會破壞部電子設備呢？

簡單答案：真係有機會。

## Type-C與USB 3.x

首先，必須要區分返Type-C同USB 3之間嘅分別：Type-C喺屬於接口標準，定義咗插頭嘅接線方式及各pin嘅用途。USB3.x喺屬於傳輸標準，決定速度及所能負荷嘅電流。簡單而言，亦可以理解爲，USB3.x係溝通嘅語言，決定咗傳輸嘅實質內容同資訊密度。而Type-C就係溝通嘅媒介，可以係電話，可以係whatsapp，亦可以係面談。而係USB3.x當中，就定義咗三種嘅傳輸接口，分別係USB-A、USB-B和USB-C。

![](https://www.datapro.net/images/usb_types.jpg)

Source:  [https://www.datapro.net/techinfo/what_is_usb_type_c_usb_c.html](https://www.datapro.net/techinfo/what_is_usb_type_c_usb_c.html)

好啦，於是有個瘋狂嘅構想嚟啦，如果用USB 2.0嘅標準（只係仲係micro USB統治嘅年代）做Type-C得唔得？

**得！偉大且正確嘅祖國廠商就做咗呢件事。**

> 來自 Google 的工程師 Benson Leung 指，OnePlus 2 雖然使用 USB Type-C 接口，但實際使用的是 USB 2.0，而非 USB 3.1；OnePlus 手機和配件支援 USB Type-C 1.0 協議，但並不支援 USB Type-C 1.1。簡單來說，OnePlus 的配件可以在 OnePlus 2 使用，但 Nexus 6P、5X 和 Chromebook Pixel 均使用 USB Type-C 1.1 規格，或者會造成裝置的損壞。
>
> 舊聞：[​Google 工程師警告：不要購買 OnePlus USB Type-C 配件 &#8211; ePrice.HK](http://www.eprice.com.hk/mobile/talk/4988/203848/)

冇錯，祖國就係咁任性。OnePlus嘅Type-C線雖然係Type-C接頭，但係使用嘅係USB2.0標準製造，而更恐怖係，Type-C 1.1版本定義咗必須要用56k ohm（誤差5%）嘅電阻（無人會問我電阻有咩用途掛？），以便設備可以區分出係Type-C嘅機定係傳統式嘅設備。而OnePlus呢條線就用咗僅僅10k ohm嘅電阻。如果你僅僅用OnePlus嘅時候用呢條線就梗係冇問題啦，如果你用係Type-C 1.1嘅裝置，例如某Pixel 電話之類嘅時候，呢條線會因爲電阻過低而使電流直過，跟住手機大爆炸，完。

## Sony 嘅 機智

而爲咗避免手機大爆炸，Sony係XZ1 Compact（簡稱XZ1C）落咗個閘：如果唔符合一連串標準嘅線例如無56k ohm電阻係特定情況下會降低電流甚至直接唔用得。呢個舉動亦導致XZ1C好揀線，如果唔夠符合標準嘅線基本上唔用得。當然所以最保險就梗係買原廠線。

不過世人總是犯賤的，爲咗大家嘅銀包着想，雪娘我係市面上求其買咗5款Type-C線進行簡單而隆重嘅評測。

本次評測所用嘅尿袋：

### Sony CP-V9

[![](https://tto.moe/blog/wp-content/uploads/2018/01/Screen-Shot-2018-01-23-at-22.18.15--300x138.png)](https://tto.moe/blog/wp-content/uploads/2018/01/Screen-Shot-2018-01-23-at-22.18.15-.png)

評測內容概要：

是次評測共有會從以下各方面作出比較及測試。

能否充電：係指可否透過上述嘅尿袋對有關設備進行充電。而能否充電會只會簡單分爲可以同不可以，並以 [Ampere](https://play.google.com/store/apps/details?id=com.gombosdev.ampere) 及 Android本身嘅充電提示作爲參考標準。

鬆緊度：係指以XZ1C作爲「普通」嘅基準，Type-C接口同XZ1C之間嘅抽插嘅容易及緊密程度分爲五級：好鬆、鬆、普通、緊、好緊。

### Verbatim Cable USB-C to USB-A Cable Sync &amp; Charge 120cm

[![](https://tto.moe/blog/wp-content/uploads/2018/01/photo_2018-01-23_22-15-06-169x300.jpg)](https://tto.moe/blog/wp-content/uploads/2018/01/photo_2018-01-23_22-15-06.jpg)

可否充電：否

Type-C 鬆緊度：鬆

聲稱支援標準：USB3.1、QC 3.0 及 QC 2.0

呢款係買XZ1C時衛訊送嘅，冇乜好講。

### First Champion USB 3.1 Type-C to USB Charge &amp; Sync Cable

[![](https://tto.moe/blog/wp-content/uploads/2018/01/photo_2018-01-23_22-32-00-169x300.jpg)](https://tto.moe/blog/wp-content/uploads/2018/01/photo_2018-01-23_22-32-00.jpg)

可否充電：否

Type-C 鬆緊度：緊

聲稱支援標準：USB3.1、QC 3.0 及 QC 2.0

條線係近年好興嘅尼龍，堅韌度唔差，可惜都係叉唔入。

### XPower Aluminum Alloy Nylon Type-C to USB Cable

[![](https://tto.moe/blog/wp-content/uploads/2018/01/photo_2018-01-23_22-36-48-169x300.jpg)](https://tto.moe/blog/wp-content/uploads/2018/01/photo_2018-01-23_22-36-48.jpg)

可否充電：否

Type-C 鬆緊度：緊

聲稱支援標準：USB3.1、QC 3.0 及 QC 2.0

黃金相當常見嘅手機週邊產品嘅品牌，係香港來講算喺比較早期就做尼龍材質包USB線嘅公司，亦係少數真係香港真係有間有人嘅Office係香港嘅香港品牌（係咪淘寶貨加logo就另話），可惜，都係唔得。

### 2the Max MaxPower 牛魔王 Smart USB Type-C Cable UP228HS

[![](https://tto.moe/blog/wp-content/uploads/2018/01/photo_2018-01-23_22-41-11-169x300.jpg)](https://tto.moe/blog/wp-content/uploads/2018/01/photo_2018-01-23_22-41-11.jpg)

可否充電：否

Type-C 鬆緊度：緊

聲稱支援標準：USB3.1、QC 3.0 及 QC 2.0

比起手機配件，maxpower比較出名係PC嘅power supplier 同 主機機箱方面，不過叉唔到都係冇乜撚用，btw，線材係線織包嘅。

### ui Aurora系列・携帯充電 Type-C to USB ケーブル

![](https://www.yohohongkong.com/images/201703/goods_img/12510_P_1490050975846.png)

可否充電：可啊！！！！

Type-C 鬆緊度：緊

聲稱支援標準：USB3.1、QC 3.0 及 QC 2.0

睇落成堆日文好似好撚型，實際上係由香港Soar Tech出嘅……不過啲日文算喺唔錯，而事實係5條入面唯一一條可以叉到電嘅Type-C線，已經值得可喜可賀。

&nbsp;

## 結論：

無事我聽日去買條原廠線啦。btw，附送大家睇吓56k ohm換成10k ohm會發生咩事：

<iframe src="//www.youtube.com/embed/CZxVkcVksdI" width="560" height="314" allowfullscreen="allowfullscreen"></iframe>

&nbsp;
