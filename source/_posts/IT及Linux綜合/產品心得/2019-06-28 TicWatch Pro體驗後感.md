---
uuid: ticwatch-pro-comments
title: TicWatch Pro 些許心得及批評。
tags:
  - TicWatch Pro
  - WearOS
  - 智能手錶
  - Smart Watch
  - 心得
categories:
  - ACGN相關
  - PSO2生活
thumbnail: >-
  /img/2019-06-28 TicWatch Pro體驗後感/photo_2019-07-13_22-19-02.jpg
thumbnailStyles:
  - 'background-position: 0% 48%'
date: 2019-06-28 20:53:59
---
# 前言
![](/img/2019-06-28 TicWatch Pro體驗後感/photo_2019-07-13_22-19-02.jpg)
最近失業所以好得閒，話說較早前某天同fd子吹水，佢話最近換咗TicWatch Pro，話好好用，於是我又試下買，嘗試下係咪真係咁正。

# 雙Mon
TicWatch Pro採用雙Mon設計（彩色/e-Ink）兩個熒幕，呢個亦係佢特色嚟。而用意明顯就係使用嘅時候可以用彩色mon獲得較好嘅體驗，待機時候用e-Ink Mon嚟待機並維持顯示時間。似乎呢個設計係希望實用同功能上能夠取得平衡。而事實上亦的確能幫助慳電嘅……

# 極限慳電MODE
TicWatch Pro另一個賣點係極限慳電MODE。開啓之後可以用到最高30天（官方聲稱）。但我無試過……作爲一個都市人，呢個冇乜需求……

# 外觀
TicWatch Pro外觀其實幾接近傳統嘅運動電子錶，而且設計比較偏向成熟風，所以其實幾適合商務人士使用。不過可能我細巧，錶面對我嚟講相對重同大……不過正常成人應該ok……嘅……應該。

# Wear OS
TicWatch Pro採用Wear OS，除咗Android 用到外，其實近期Wear OS改名後亦支援iOS。除咗一般通知、睇時間、測心率之外，亦有好多唔知實唔實用嘅App可以下載。而另一個賣點，亦可能係Google Assistant吧。除咗搜尋，包括set鬧鐘之類嘅，可以用Google Assistant直接設定，不可不說方便。

# 電量
呢個就睇你攞咩比啦……事實上如果你攞嚟睇信息、睇時間、做測心跳計之類，電力可以用到超過一日嘅，但如果你會經常操作，恐怕電力亦難以長用……根據我實測，keep住操作嘅話，大概1-2分鐘會跌1%……

# Google Pay
呢個亦係方便嘅嘢……TicWatch Pro支援NFC，可以係手機嘅Google Pay設定好之後，直接用手錶一拍付款……不過，其實我習慣八達通多啲……

# 結論
整體而言，TicWatch Pro係個好智能手錶，但係我需求而言唔太適合。主要問題耗電量算快，而且體積對我而言偏大。我主要需求三類：
 - 睇時間
 - 測心跳、步數之類
 - 睇通知
 呢三點TicWatch Pro做到。但呢三點要求算係比較基礎，做到嘅手錶大有人在，所以……我都係用返Fitbit Versa。
 如果你嘅需求同我都係咁上下，不妨你都試下Fitbit啦：）
 
 #唔係廣告 #真架