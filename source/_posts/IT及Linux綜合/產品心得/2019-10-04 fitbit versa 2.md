---
uuid: fitbit-versa-2-comments
title: Fitbit Versa 2 感想。
tags:
  - Fitbit
  - Fitbit Versa 2
  - Versa 2
  - FitbitOS
  - 智能手錶
  - Smart Watch
  - 心得
categories:
  - IT及Linux綜合
  - 產品心得
thumbnail: /img/2019-10-04 fitbit versa 2/photo_2019-10-04_16-54-58.jpg
thumbnailStyles:
  - 'background-position: 0% 30%'
date: 2019-10-04 17:05:15
---
！[](/img/2019-10-04 fitbit versa 2/photo_2019-10-04_16-54-57.jpg)
其實Versa 2我喺香港開賣當日就收到電郵，直接9rush咗去買咗。用咗個幾月Fitbit Versa2，可以嚟寫寫感想。
！[](/img/2019-10-04 fitbit versa 2/photo_2019-10-04_16-54-59.jpg)

# 電力				
！[](/img/2019-10-04 fitbit versa 2/photo_2019-10-04_16-55-03.jpg)
Fitbit嘅智能手錶主要賣點之一就係強大嘅待機/使用時間。現時普遍流行嘅Apple Watch/Wear OS嘅智能手錶功能都好豐富，不過最大可惜地方係使用時間有限，正常使用嘅話一日定必要充電，用兩日係件好困難嘅事。但，Fitbit嘅智能手錶普遍一般可以用到三日以上。上代嘅Versa嘅正常使用係2-5日，如果只開tracker/sensor嘅待機嘅話可以上七日。而到今代嘅Versa 2正常時間可以4-7日（視乎你開幾多嘢），如果純待機嘅話可以更長，精簡一下十日都勉強可以。
去一啲短期旅遊嘅時候非常方便。


# 外觀
！[](/img/2019-10-04 fitbit versa 2/photo_2019-10-04_16-54-58.jpg)
其次Versa 2係外觀上亦有一定變更。首先係右邊兩粒掣消失咗，變咗一個mic。以前呢兩個掣可以shortcut開app，之後可以係app入面有特定function。例如timer可以暫停，另一個停止結算咁。而家取消咗應該會有人覺得唔方便，不過我覺得反正本身係touch screen，無咗其實影響唔大。
此外，相比初代嘅尖銳嘅熒幕邊緣，Versa 2係邊緣做咗曲面化處理，係滑動操作手感上舒服咗好多。

# Alway-On Screen
！[](/img/2019-10-04 fitbit versa 2/photo_2019-10-04_17-32-07.jpg)
Versa 2亦終於有Alway-On Screen，可以同Android嘅Alway-On Screen一樣係待機時候顯示簡化嘅資訊畫面，可以顯示時間、步數等資訊。
不過我熄咗，開返個手勢auto開/閂熒幕實用好多。

# Alexa
！[](/img/2019-10-04 fitbit versa 2/photo_2019-10-04_16-54-51.jpg)
另一個新功能就係Alexa語音助手。因爲我屋企用Ikea嘅smart light鏈接Alexa，可以透過Alexa語音助手遙控開/閂。除此以外亦有好多唔同玩法，播歌、報天氣等等。不過目前Alexa唔支援粵語，得英文及日文等語言，識外文當然ok，唔識嘅話其實真係玩具……

# 小結
！[](/img/2019-10-04 fitbit versa 2/photo_2019-10-04_16-54-56.jpg)
其實Versa 2對比Versa 初代，主要都係啲小修小補，其實改進都有一定嘅，不過好似又唔係咁多，尤其係Fitbit Pay到而家都未有香港……其實Fitbit我覺得要改進一下成個系統，諗吓個selling point，唔係淨係靠tracker+長待機作賣點真係有限公司……