---
uuid: a26adbe9-2fbc-11e9-8b4d-05d549662b79
title: さぁ、ハンティングの時間だぜ。
tags:
  - PSO2
  - MH
  - Monster Hunter
  - 西部牛仔
  - 走光
  - 露底
  - 可愛
  - PSO2EP6
  - 鐮刀
  - 賣肉
  - 大波妹
  - 正能量
  - LV90開放
categories:
  - ACGN相關
  - PSO2生活
thumbnail: >-
  /img/2018-11-20　さぁ、ハンティングの時間だぜ/46187169_2196217553931954_6178298528171819008_o.jpg
thumbnailStyles:
  - 'background-position: 0% 47%'
date: 2018-11-20 12:26:42
---
# 廢話
時日飛快，又到十一月未。較早前公佈咗EP6嘅新職業 Phantom，未睇先估簡寫係Ph。武器組合係長杖、長槍與拔劍，按照Hero嘅Pattern，睇怕長槍係射，拔劍係打，咁長杖當然係法，之後仲有PA可以互相切換武器。而宣傳片嘅長杖係鐮刀外形差啲以爲有新武器種類:(…… 不過香港人已經習慣咗包容架啦，多一分大愛，少一分指斥，社會就可以更進步係咪？（正能量）
況且正面啲諗，PV出得嘅話，遲早都會寔裝該迷彩，到時無論用咩長杖都係鐮刀咪仲爽。（已經正能量化ed）

不過係Phantom之前，12月有Lv90開放，睇怕大家嘅火力可以更上一層樓。今日稍後有PSO2 Station，其實幾希望Lv90可以開放啲有趣嘅技能，或者直頭可以改變打法嘅能力，如果只係火力提升坦白講會有啲……啦，一啲啲，好少好少，一啲啲咁多嘅失望，我咁愛國愛黨愛9#，梗係支持啦係咪？

而係Lv90開放之前，今期係MH嘅合作活動，基本上都係相當MH嘅服裝，所以對PSO2嚟講風格幾迴異，別有一番風味。而今期MH合作，當然唔少得兌換所。而今年下半年Sega似乎好鍾意Event肝14星，今期MH活動又有肝肝有十四嘅活動……我當然係肝件長杖日後用啦……雖然我鍾意13星碌飛翔嶄刃嘅多啲……不過火力差啊……（遙望）

# 西部牛仔
![如同閃電般迅速，如同疾風般靈巧，如同烈焰般強大，如同流星般的一擊](/img/2018-11-20　さぁ、ハンティングの時間だぜ/45026512_2189002557986787_8399756103012843520_o.jpg)
「如同閃電般迅速，如同疾風般靈巧，如同烈焰般強大，如同流星般的一擊，準確地命中了『目標』。沒有欣喜，沒有悲愁，沒有錯愕，一切如同理所當然地發生，如同一如以往地高效率地處理着『目標』。啊啊，如果可以有留下遺言的閒餘的話，我只想對他說——『我想拯救你』。」

![蒼藍與朱紅嘅子彈，能將一切敵人送往虛無嘅彼岸](/img/2018-11-20　さぁ、ハンティングの時間だぜ/45056390_2189003237986719_1416650136011931648_o.jpg)
「蒼藍與朱紅，用兩位原初神靈嘅靈魂所打造，於黃昏之時，諸神與人類訣別之前，贈給人類嘅最後禮物。黑與白的雙槍所射出，蒼藍與朱紅嘅子彈，能將一切敵人送往虛無嘅彼岸。」

![細數你嘅罪孽啦](/img/2018-11-20　さぁ、ハンティングの時間だぜ/45066222_2189002974653412_7773416795989344256_o.jpg)
「西部係犯罪率高企嘅地區，司法不公，法律偏頗，貧富懸殊加上地域寬廣，難以作有效管理。所以在這偏遠嘅西部地區，毒品走私品多過薯仔嘅西部，卻有位行事作風公正不阿卻能一直安然當個警察官，不被撤換嘅傳奇。嗯？點樣認出佢？好簡單，每當有罪案發生嘅時候，係犯罪者面前仲會有個點睇都只有十多歲嘅少女，著住一身狩獵裝，頂住圓帽，披住殘破嘅披風，然後手執黑白雙槍，從高處躍下，對住犯罪者講出佢嘅招牌臺詞：『嚟細數你哋嘅罪孽吧。』」

![機關槍哦](/img/2018-11-20　さぁ、ハンティングの時間だぜ/45192057_2189002761320100_2947640981572288512_o.jpg)
「點睇都係手槍嘅黑白雙槍，係佢嘅手中就會變成機關槍，爲邪惡嘅犯罪者賜下槍林彈雨，如同機槍般嘅槍雨，連綿不絕，直至投降悔改爲止。」

![](/img/2018-11-20　さぁ、ハンティングの時間だぜ/45082907_2189002464653463_3325710026173054976_o.jpg)
「『Last Shoot。』——即使企圖逃跑，亦會被佢一個轉身射擊命中而動彈不得，這就係佢嘅強大，如同獵鷹般的敏銳觸覺，因而百發百中。」

# MH狩獵Time
![作用力](/img/2018-11-20　さぁ、ハンティングの時間だぜ/46193263_2196217480598628_2712984640196444160_o.jpg)
「呢招真係大作用力，短裙都吹起咗……嗚哇，底褲睇得一清二楚……」

![方便行動最重要](/img/2018-11-20　さぁ、ハンティングの時間だぜ/46133134_2196217790598597_5481677304029511680_o.jpg)
「其實你條裙咁短爲乜呢……就算唔開火都露出嚟啦……啊，上衣個拉鍊拉好啲啊，個胸都就來睇曬。」
「嗯？睇下又唔會蝕〜方便行動最重要啊。」
「……着好佢啊。」

![完美放走光對策](/img/2018-11-20　さぁ、ハンティングの時間だぜ/46125849_2196217740598602_6892307712663617536_o.jpg)
「你睇你睇，完美放走光對策。」
「咪又係個套衫，嗰種着法。」
「你睇住啦，等我儲個靚氣……你睇咁咪可以有光子光遮住！」
「…………真係波大無腦:(。」

![唔係蘿莉控](/img/2018-11-20　さぁ、ハンティングの時間だぜ/46140013_2196217637265279_3804054423852810240_o.jpg)
「話說你好似識符術？」
「嗯！識少少咁啦。」
「有啲意外，明明咁蠢竟然……」
「咩蠢？啊，你係咪唔信我？好，等我表演下。首先咁樣企，之後取出符咒跟住咁樣搖啊啊……」
「（又睇撚曬底褲啦啊小姐……啊，我唔係蘿莉控）」

![完美防禦](/img/2018-11-20　さぁ、ハンティングの時間だぜ/46170039_2196217233931986_6573443082841227264_o.jpg)
「咁樣就係最後一擊啦……啊後面？——呼啊啊啊——————！完美防禦嘅我！yeah！」
「（啊啊，露底已經習慣嗎這癡女……）」

![換新衫](/img/2018-11-20　さぁ、ハンティングの時間だぜ/46161865_2196216810598695_3113056235318935552_o.jpg)
「哦，換咗新衫？」
「咪你成日話我……你睇下呢套點？係咪好可愛？」
「唔啊係係……點解仲係短裙。」
「因爲方便。」
「………………。」

![淑女](/img/2018-11-20　さぁ、ハンティングの時間だぜ/46140001_2196216717265371_643610100665155584_o.jpg)
「你睇呢套係咪好好睇？啊，咁樣會唔會淑女啲。」
「係係係。好淑女！」
「啊，你又當我係白癡啦——」

![難得](/img/2018-11-20　さぁ、ハンティングの時間だぜ/46158976_2196216493932060_3668874932416151552_o.jpg)
「（嗯，無走光已經十分難得。）」


![瞬移](/img/2018-11-20　さぁ、ハンティングの時間だぜ/46182293_2196216183932091_3187204039615971328_o.jpg)
「唔！好！諗！住！走！啊！（瞬移）」

![軍神の力、我が手に](/img/2018-11-20　さぁ、ハンティングの時間だぜ/46264348_2196216083932101_6766546212628725760_o.jpg)
「軍神の力、我が手に。」

# 更多係相集：摩多摩多 摩多簇弱cool
[更多西部牛仔](https://photo.tto.moe/2018-10-31-西部牛仔少女)
[更多賣肉少女](https://photo.tto.moe/2018-11-14-與賣肉流獵人系少女)
