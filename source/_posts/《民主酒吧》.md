---
title: 《民主酒吧》
tags:
  - 散文堆填區
date: 2016-03-12 01:00:49
---

在某個清爽的清晨，鎮內唯一的民主酒吧早早開店了。雖然時間尚早，太陽仍沒有出來，但酒吧已坐滿人羣，暢談民主之大義。

	這時，城內有名的民間特首之一的鄭經翰一臉風塵走進酒吧，逕直走向吧檯。

	「黎老闆，來瓶民主溫酒！」

	「好！」略胖的黎老闆看見熟客甚爲開心，遂從之。

	「啊，多謝黎老闆！」

	同時，不少的人見到民間特首到來，紛紛走前，望得偶像的一字半句，便是滿足的一天。

	「喂，琴日酒吧議會過個無恥法案過咗啦喎，你又話飯民喺度會保住議會嘅？」

	「這位兄台，喺嘅，飯民是失卻了一次重要嘅議題是毋庸的事實，喺有錯&hellip;&hellip;」

	這時，全場鼓譟，民間特首竟這麼指罵民主大黨，實在不該。

	「不過&mdash;&mdash;」

	民間特首稍頓，便說：

	「不過佢哋已經盡咗力，諗唔到喺呢段期間，土共嘅戰鬥值高咗咁多，又無恥咗咁多。佢地盡咗力，佢哋都唔想失卻呢次重要議題嘅。咁與其去指罵，不如去比啲支持佢哋，並祈願下次做得更好&hellip;&hellip;」

	羣衆對民間特首的妙答紛紛感到欣喜，並熱烈地拍起了掌。

	這時，竟有一個不識相的男子問了他問題。

	「盡力？有無衝主席臺啊盡力？有無築成人牆阻人走啊？阻人表決啊？有無衝去打柒個建制仆街仔啊？」

	羣衆聽見這種暴力且充滿污穢言語的人如此責難民主派，頓時感到極爲憤怒。

	「打殘個五毛去啦！」

	「你咁講係咪收咗共產黨錢啊！」

	「你咁講係咪想分化我哋民主酒吧嘅羣衆？共產酒吧最開心啊！」

	「咪喺！唔好得罪共產酒吧囉！佢嬲起想嚟大家咪輸曬？」

	「佢喺共產酒吧派嚟嘅間諜！大家小心啲！」

	「講曬粗口咁低水平仲唔係共產酒吧嘅人？」

	少男對羣衆的突然憤怒感到驚奇，詫異，深深陷入了混亂之中。

	「呢度唔係民主酒吧咩？」男子疑惑。

	「走啦！共產間諜！你哋喺分化唔到我哋對民主嘅決心架！」

	「冇錯冇錯！」

	男子覺得疑惑，想加以辯解。但在這個時刻，恐怕只有走爲上策。

	「走啦！走啦！」

	「走啦！土共間諜！」

	男子走出酒吧，托了一下他的粗框眼鏡。

	他追求民主而來，但被民主大義而被迫離開民主酒吧。

	他清楚知道，民主酒吧不是他的歸宿。

	「點啊？民主酒吧班人係咪好似邪教？」

	走出酒吧不久，便有個和自己有幾分相似，長着一臉老人臉龐的男人走前。

	「佢哋喺咁架啦，鍾意圍爐。」

	「唔唔&hellip;&hellip;其實，我嚟只喺想&hellip;&hellip;」

	「要去救鄉下？」

	「啊？你點知架？」

	「我識讀心術架嘛〜」

	「？！」一臉狐疑。

	「&hellip;&hellip;吖〜講笑咋。其實我哋酒吧好多同志都係咁走來嘅，所以好明白你感受。」

	「&hellip;&hellip;你哋喺？」

	「啊，我哋喺新開嘅本土酒吧〜地址喺&hellip;&hellip;」

	「疑，果度唔係廢店嚟嘅咩？」

	「啊喺啊，原本喺嘅&hellip;&hellip;不過我哋同志努力咗好耐，終於將個廢鋪整到個酒吧&hellip;&hellip;」

	男子知道，或許本土酒吧那裏有他要的靈丹，雖然佢沒有見過靈丹是怎樣。

	「啊係喎〜你叫乜名？」

	他問似乎是本土酒吧的人。

	「我？我喺邊個其實唔重要嘅&hellip;&hellip;不過&hellip;&hellip;唔，你要叫嘅話，可以叫我Edward啦〜」