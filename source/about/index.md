---
title: about
date: 2018-06-03 19:40:08
---
_已歸檔嘅舊版本_
- _[2018-06-06](/about/achive2018-06-06.html)_   

_*「追求自由乃因恐懼。」*_

-
*Q1.請簡單介紹下自己。*

A1.大家好，我係Len Chan，性別雪娘，又被稱作雪娘也。

*Q2.現在嘅職業係咩？*

A2.目前係某個社會企業入面擔任Full-Stack Programmer，貨真價實IT狗啊汪。

*Q3.IT狗唔多可能係女，啫係男人啦。*

A3.咁性別嘅嘢，唔係得男同女嘅……

*Q4.啫係扶……（消音）*

*Q5.言歸正傳，可否介紹下呢個Blog嘅有啲同將會有啲咩內容？*

A5.簡單而言，三個字：堆填區

*Q6.即係……咩都會有？*

A6.差唔多啦，不過我諗主要會係我啲電腦折騰筆記會最多就係……因爲可以寫得好hea……其次應該係各種奇怪嘅散文，短片故事之類掛。

*Q7.之前唔係好多時政文嘅咩？*

A7.人大了，方知天有幾高。停下了，方知走了彎路。時日太快，無知的小孩，一晚長大。

*Q8.有無鍾意嘅動畫、劇集、或者角色可以講下？*

A8.私は神だ、私の夢は、不滅ダダダぁぁぁぁぁぁぁ！(翻譯：下面會講)

*Q9.除此以外，仲有無咩興趣*

A9.買下玩具仔玩下砌下咁囉。

*Q10.啫係……高達？*

A10.乜我似咁高深咩？我份人好膚淺，有女有高潮。
![](/img/aboutme/stuid-me-fag-steam-gun.jpg)

*Q11.死毒撚！膚淺！嘔心！*

A11.多謝〜

*Q12.有無話打開咩機呢？*

A12.有架都，屋企都有部PS4，周不時都會打下機……例如有女有高潮嘅PSO2.
![](/img/aboutme/pso2-girl-screenshot.jpg)

*Q13.………………屌。*

A13.喵。

*Q14.諗住你會話研究下咩新科技/工具/程式之類。*

A14.會有嘅，會有嘅，間中會有嘅。只要心情好，咩都有可能。

*Q15.呢個Blog係用咩架設架咁？*

A15.使用[Hexo](https://hexo.io/)架設，並使用基於[spectre](https://github.com/neofelhz/hexo-theme-spectre)主題修改而嚟嘅[spectreX](https://github.com/lenchan139/hexo-theme-spectreX)。

*Q16.最愛嘅CLI文字編輯器？*

A16.nano

*Q17.最愛嘅GUI文字編輯器？*

A17.冇乜，基本上睇需求係咩，單個文件咪KDE嘅Kate。Project Base例如Node.JS就用Atom，Android咪……Android Studio囉。

*Q18.日本語ができますか。*

A18.いいえ、全然できません。*

*Q19.有無開發緊嘅App可以俾我玩玩啊？*

A19.有，JUST Browser。不過好多Bug，歡迎嚟幫手試bug: [Play Store](https://play.google.com/store/apps/details?id=org.lenchan139.justbrowser) | [GitHub](https://github.com/lenchan139/JUSTBrowser.git)

*Q20.聽聞呢度會有女裝相。*

A20.女仔著女裝有咩好睇……

*Q21.啦……………………*

A21.……………………屌！

-

**關於ACGN：**

由細到大，我份人都比較孤僻，所以基本上大半嘅時間都係同部電腦度過。而最初係小學五年班嘅時候，係無聊網絡遊蕩時，偶然之下接觸到日本動畫。當時嘅新番是Shana和涼宮春日，百無聊賴咪整咗嚟睇。看罷，又搵咗唔同類別、體裁嘅動畫睇，然後慢慢連同漫畫、小說和遊戲都有涉獵。就我而言，我個人比較喜愛嘅作品有：[Fate/Stay Night](https://zh.wikipedia.org/wiki/Fate/stay_night)、[C](https://zh.wikipedia.org/wiki/C_%28%E5%8B%95%E7%95%AB%29)、[只有神知道的世界（神のみぞ知るセカイ）](https://zh.wikipedia.org/wiki/%E5%8F%AA%E6%9C%89%E7%A5%9E%E7%9F%A5%E9%81%93%E7%9A%84%E4%B8%96%E7%95%8C)、[肯普法（けんぷファー）](https://zh.wikipedia.org/wiki/%E8%82%AF%E6%99%AE%E6%B3%95)、[魔法禁書目錄（とある魔術の禁書目録）](https://zh.wikipedia.org/wiki/%E9%AD%94%E6%B3%95%E7%A6%81%E6%9B%B8%E7%9B%AE%E9%8C%84)、[Clannad](https://zh.wikipedia.org/wiki/Clannad)、[圖書館戰爭（図書館戦争）](https://zh.wikipedia.org/wiki/%E5%9C%96%E6%9B%B8%E9%A4%A8%E6%88%B0%E7%88%AD)、[空之境界（空の境界）](https://zh.wikipedia.org/wiki/%E7%A9%BA%E4%B9%8B%E5%A2%83%E7%95%8C)、[境界的彼方（境界の彼方）](https://zh.wikipedia.org/wiki/%E5%A2%83%E7%95%8C%E7%9A%84%E5%BD%BC%E6%96%B9)。

而當中Fate系列係我一直都十分熱愛嘅系列作品。F/SN原作乃文字冒險遊戲，分作三線（原本有四線的不過……），Fate線講嘅係聖盃戰爭表層；UBW講嘅係主角士郎嘅理想和正義，特別是Archer同士郎對劈嘅一節，兩人之間嘅對話特別精彩（不劇透不劇透……）；HF線是整個聖盃戰爭的黑暗。若有興趣，請用自己嘅方式購買正版。而且我之前就Fate系列有個感想，[Fate——正義的命運。](https://blog.tto.moe/p/ACGN相關/ACGN雜談/Fate——正義的命運。/)。

另外，[空之軌跡系列（英雄傳說六：空之軌跡/英雄伝説VI 空の軌跡）](https://zh.wikipedia.org/wiki/%E7%A9%BA%E4%B9%8B%E8%BB%8C%E8%B7%A1)當中嘅殲滅天使蕾恩十分可愛我敬愛嘅蕾恩大人哦哦哦！！！

（可惜的是後作[閃之軌跡II](https://zh.wikipedia.org/zh-hk/%E8%8B%B1%E9%9B%84%E5%82%B3%E8%AA%AA_%E9%96%83%E4%B9%8B%E8%BB%8C%E8%B7%A1)是個糞作sosad。）

-

**關於開源：**

大概係2011年秋初，偶然之間（點解又是偶然其實……無聊小朋友嘛……）接觸到[Linux](https://zh.wikipedia.org/wiki/Linux)，從此就開啓了禁忌嘅大門（絶望よ、来たれ）。

記得第一個玩的發行版自然係知名度最高嘅distro[Ubuntu](http://www.ubuntu.com/)，當時係1110版本，已經採用了Unity作爲預設環境（Shinity）。不過令人可惜嘅係，當時BUG同各種細節爛得黐線，因此輾轉前後嘗試過[Gnome](http://www.gnome.org/)、[KDE](http://kde.org/)、[LXDE](http://lxde.org)、[XFCE](http://xfce.org)一堆DE，不過很可惜當時挑剔的我統統無法忍受，所以不斷調教以及切換不同的發行版。例如預載咗[Cinnamon](http://cinnamon.linuxmint.com/)嘅發行版[Linux Mint](http://linuxmint.com/)、基於Gnome3並有類似於Windows界面嘅[Linux Deepin](http://www.linuxdeepin.com/index.en.html)、圖書館盡是佢嘅教學書嘅[Fedora](https://fedoraproject.org/)等等，也因此慢慢懂得啲關於Linux 嘅知識和癖好……例如習慣了用CLI的包管理器。

及後Ubuntu1204、1210就慢慢咁修復咗各種詭異嘅BUG以及細節的完善之後，終於可以用啦（？）。於是我就開開心心地用到……1304。1304版本當中嗰個iBus嘅新Control Panel簡直又讓我不能忍，於又跑去咗用[Chakra Linux](http://chakra-project.org/)。

係[Chakra Linux](http://chakra-project.org/)之後，又試過用[OpenSUSE](https://www.opensuse.org/)。至於而家用緊嘅distro係[Manjaro](https://manjaro.org/),轉換的原因主要係穩定同習慣掛。唯一使用嘅DE嘅[KDE](http://kde.org/)，使用嘅輸入法係由[CS Slayer](https://www.csslayer.info/wordpress/)大神開發嘅[Fcitx](https://fcitx-im.org/wiki/Fcitx)，瀏覽器係[Vivaldi](http://mozilla.com)開發的[Firefox](https://vivaldi.com/)。  

-

**關於社會與政治：**

唔好講呢啲啦，今晚食咩好啊？

-

**其他地方的我：**
[Mastodon](https://pawoo.net/@lenchan139)

[Twitter](https://twitter.com/lenchan139)

[Steam](http://steamcommunity.com/id/lenchan139)


**聯絡方法：**

Email：[mail@lenchan139.org](mailto:mail@lenchan139.org)

Telegram：[@lenchan139](https://telegram.me/lenchan139)
